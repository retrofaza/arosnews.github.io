---
layout: post
title: Jak zmienić Język Systemu w AROS ABIv0 32-bit
subtitle: There's lots to learn!
gh-repo: daattali/beautiful-jekyll
gh-badge: [star, fork, follow]
tags: [test]
comments: true
author: Bill Smith
---

{: .box-success}
Pokażę kroki na przykładzie języka polskiego. W przypadku innych języków postępowanie jest analogiczne. Należy jedynie mieć na uwadze, aby wybierać stronę kodową odpowiednią dla swojego języka oraz używać czcionek, które posiadają w sobie znaki diaktryczne odpowiednie dla wybranego języka.

Krok 1: Locale i Input.

Pierwsze kroki kierujemy do AROS:Prefs/Input gdzie zmienimy mapowanie klawiatury na przystosowane do naszego języka. Na liście Keyboards klikamy dwukrotnie na "Polski". W polu Default pojawi nam się polska flaga. Klikamy w zlokalizowany obok niego przycisk "Set", aby zatwierdzić swój wybór. Na koniec klikamy przycisk "Save".

Przechodzimy do AROS:Prefs/Locale. W Region wybieramy "Polska", a w Preferred Language "Polski". W polu Default character set wybieramy ISO-8859-2, gdyż takiej strony kodowej używa polska lokalizacja w ABiv0 32-bit. Jeśli mamy ustawione wszystko jak na poniższym screenie naciskamy "Save".

Krok 2: FTManager i instalacja czcionek

FreeType Font Manager pozwala nam zainstalować w systemie czcionki True Type z odpowiednią stroną kodową. Wraz z ABIv0 32-bit otrzymujemy zestaw czcionek TrueType zlokalizowanych w AROS:Fonts/TrueType/.

Nie wszystkie z tych czcionek mają w sobie polskie znaki diaktryczne. Jedynymi, które je posiadają są: Barlow, Bellefair, Carbon, GoodTimes, Pakenham, Spectral, WorkSans. Nie wszystkie z nich będą prezentowały się dobrze jako czcionka systemowa. Tak naprawdę powinniśmy rozważać jedynie wybór pomiędzy Barlow lub WorkSans.

Niezłym pomysłem będzie znalezienie odpowiedniej czcionki TrueType w internecie lub wykorzystanie jakiejś czcionki z Windows jeśli jesteśmy użytkownikiem tego systemu. Pamiętajmy tylko, aby była to czcionka która ma wbudowane znaki diaktryczne dla naszego języka. Ja zdecydowałem się wykorzystać czcionkę Segoe UI Variable z Windows 11. W tym celu przerzuciłem za pomocą pendrive plik SegUIVar.tff z C:/Windows/Fonts/ do AROS:Fonts/TrueType/.

Teraz możemy przejść do AROS:System/FTManager.

W polu Codepage wybieramy ISO-8859-2 dla języka polskiego. Następnie wyszukujemy w oknie nazwę czcionki, którą chcemy zainstalować z wybraną stroną kodową (w naszym wypadku Segoe UI Variable) i klikamy dwukrotnie na jej nazwę.

Otworzy nam się nowe okno z parametrami czcionki. W polu Name możemy w tym miejscu zmienić nazwę czcionki pod jaką będzie widoczna w systemie (możemy np. dodać na końcu nazwy "PL", aby podkreślić, że jest to czcionka z polskimi znakami). Na koniec klikamy "Install". Pozornie nic się nie dzieje, ale po tej operacji w katalogu AROS:Fonts/ pojawią się dwa nowe pliki z nazwą naszej czcionki i rozszerzeniami .font oraz .otag. W tym momencie czcionka jest zainstalowana w systemie. Możemy zamknąć okno i przejść do kolejnego kroku. 

Krok 3: Ustawienie czcionek w systemie

Jeśli mamy zainstalowaną jedną lub więcej czcionek z polskimi znakami możemy teraz przejść do AROS:Prefs/Fonts i je wybrać. Mamy możliwość ustawienia różnych czcionek i/lub rozmiarów. Klikamy "Save" i przechodzimy do AROS:Prefs/Zune. Tutaj czcionki zmieniamy w zakładkach "Windows" oraz "Groups". Po zapisaniu zmian resetujemy komputer i nasza podstawowa zmiana języka jest gotowa.








