---
layout: post
title: AROS x86 - listopad 2023
subtitle: podsumowanie miesiąca
lang: pl
ref: 1123
---



> ## [Pintor Web](http://archives.aros-exec.org/?function=showfile&file=graphics/convert/pintorweb.lha) (v. 4.00)
> (autor: Juan Carlos Herrán Martín)

Łatwy w obsłudze program do edycji zdjęć wykorzystywanych w projektach stron internetowych. Umożliwia zmianę rozmiaru, obrót, stosowanie efektów wizualnych, dodawanie znaku wodnego lub logo marki, zapisywanie w różnych formatach.

Zmiany w najnowszej wersji:
- Kompilacja z ostatnią wersją Hollywood 10.0.
- Dodano nowe efekty wizualne.
- Nowa instrukcja PDF z przykładami i wskazówkami.

![Pintor Web](/assets/img/pintor.jpg)
*Pintor Web*

> ## [Passcodes](http://archives.aros-exec.org/?function=showfile&file=game/misc/passcodes.i386-aros.lha) (v. 1.00)
> (autor: Nathan Hesterman)

AROSowa wersja popularnej planszowej gry Codenames (Tajniacy). Passcodes działa w sieci lokalnej (klient/serwer) i umożliwia zabawę dla dwóch do 32 graczy.

![Passcodes](/assets/img/passcodes.jpg)
*Passcodes*

> ## [AGet](http://archives.aros-exec.org/?function=showfile&file=network/aget.lha) (v. 0.1)
> (autor: C. Hahn)

AGet to prosta aplikacja do testowania serwerów HTTP, aplikacji internetowych i API poprzez wysyłanie żądań protokołu HTTP do serwera.

![AGet](/assets/img/aget.jpg)
*AGet*

> ## [AnimWebConverter](http://archives.aros-exec.org/?function=showfile&file=graphics/convert/animwebconverter.lha) (v. 6.00)
> (autor: Juan Carlos Herrán Martín)

Prosty program do odtwarzania lub konwertowania animacji: anim, gif, apng/png, yafa i lbm (tylko tryb 5), avi.

Zmiany w wersji 6.00 (15-11-2023):
- Nowe intro i zmienione środowisko programu.  
- Kompilacja pod ostatnią wersją Hollywood 10.0.  
- Usunięto użycie starego pluginu flicanim dla nowego flic.  

![AnimWebConverter](/assets/img/animwebconv.jpg)
*AnimWebConverter*

> ## [NetStratego](http://archives.aros-exec.org/?function=showfile&file=game/server/netstratego.i386-aros.lha) (v. 1.1)
> (autor: Nathan Hesterman)

AROSowa implementacja planszowej gry Stratego dla dwóch graczy. Grać możemy w sieci LAN lub na jednym komputerze.

![NetStratego](/assets/img/netstratego.jpg)
*NetStratego*

> ## [Videntium Picta](http://archives.aros-exec.org/?function=showfile&file=graphics/viewer/videntiumpicta.lha) (v. 3.00)
> (autor: Juan Carlos Herrán Martín)

Videntium Picta to przeglądarka obrazów, której główną cechą jest poszanowanie prywatności użytkownika (nie ma listy ostatnich plików, nie ma listy odtwarzania, można go używać z pamięci USB, płyty CD itp.).

Zmiany w wersji 3.00 (23-11-2023):
- Program staje się mailware. Aby odblokować wersję demo należy wysłać email do autora.  
- Teraz program ma intro.  
- Usunięto stary plugin flicanim.hwp na rzecz nowego flic.hwp.  

![Videntium Picta](/assets/img/videntium.jpg)
*Videntium Picta*

> ## [iConecta](http://archives.aros-exec.org/?function=showfile&file=network/misc/iconecta.lha) (v. 5.00)
> (autor: Juan Carlos Herrán Martín)

Mały i prosty program do testowania połączenia internetowego.

![iConecta](/assets/img/iconecta.jpg)
*iConecta*

> ## [F1Champ](http://archives.aros-exec.org/?function=showfile&file=document/misc/f1champ.lha) (v. 6.21)
> (autor: Pasi Ylinen)

Statystyki dotyczące Formuły 1 w formie dokumentu Amigaguide obejmujące każdy rok od 1950 do 2023. Obowiązkowa pozycja dla każdego fana F1. W nowej wersji dodano 22 tory na 2023 rok.

![F1Champ](/assets/img/f1champ.jpg)
*F1Champ*

> ## [Omanko!](http://archives.aros-exec.org/?function=showfile&file=utility/filetool/omanko.lha) (v. 1.20)
> (autor: Juan Carlos Herrán Martín)

Niewielkie narzędzie stworzone w celu generowania kodów sum kontrolnych MD5 i CRC32 plików.

Zmiany w wersji 1.20 (28-11-2023):
- Skompilowane z Hollywood 10.0. 
- Niewielkie ulepszenia wizualne. 

![Omanko!](/assets/img/omanko.jpg)
*Omanko!*

> ## [IFFIconDataDecoder](http://archives.aros-exec.org/?function=showfile&file=graphics/icon/iff_icon_data_decoder.zip) (v. 1.00)
> (autor: Mike R.)

Dokumentacja w formacie PDF i towarzyszące jej fragmenty kodu źródłowego mająca pomóc w wyjaśnieniu formatu przechowywania danych obrazu w fragmentach IMAG dla Glow Icons.

![IFFIconDataDecoder](/assets/img/ifficon.jpg)
*IFFIconDataDecoder*
