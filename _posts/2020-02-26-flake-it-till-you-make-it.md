---
layout: post
title: AROS x86 - wrzesień 2024
subtitle: podsumowanie miesiąca
lang: pl
ref: 0924
---

AMIGASYSTEM wypuścił aktualizację swojej dystrybucji AROS One. Wersja 2.6 zawiera wszystkie najświeższe poprawki systemu. Pełna lista zmian zamieszczona jest [tutaj](https://arosworld.org/infusions/forum/viewthread.php?thread_id=1124&pid=6231#post_6231). AROS One to najlepsza opcja dla zaczynających przygodę z AROSem lub powracających użytkowników. Dystrybucja bazuje na aktualnym wydaniu ABIv0, jest wypełniona przydatnym oprogramowaniem, jest odpowiednio skonfigurowana i oferuje duże możliwości personalizacji.  

![AROS One 2.6](/assets/img/0924/arosone26.jpg)
*AROS One 2.6*

Na kanale YouTube InstallOS pojawił się [filmik](https://www.youtube.com/watch?v=M7YjufrJqDs) z instalacji AROS One 2.6. Przegląd zawartości nowej wersji dystrybucji znajdziemy także na kanale Jamesa Mattsona - [Część 1](https://www.youtube.com/watch?v=Ml3XaQaqcQw), [Część 2](https://www.youtube.com/watch?v=Jx1kLvR9fs4). Szczególnie polecam kanał Proteque-CBN, gdzie autor zamieśił [film z prezentacją AROS One 2.6](https://www.youtube.com/watch?v=ZNXauy5m5Wc) opatrzony własnym komentarzem.

Firma AirSoft Softwair wydała nową wersję wtyczki do programu Hollywood, która umożliwia odtwarzanie plików dźwiękowych w formacie SID. W wersji 2.0 dokonano całkowitej zmiany głównego silnika obsługującego ten format, zastępując TinySID nowym cRSID. Dzięki temu emulacja jest bardziej precyzyjna i wspiera Real SID. Wersję dla AROS x86 można pobrać [stąd](https://www.hollywood-mal.com/download/SID_Amiga.lha).

Nowe pozycje w AROS-Archive od zeszłego miesiąca:

> ## [GISkyBalls](http://archives.aros-exec.org/?function=showfile&file=game/misc/giskyballsaros.zip) (v. 1.0)
> (autor: Giovanni Iacobelli)

Gra zręcznościowa. Celem gry jest zebranie wszystkich toczących się kulek.

![GISkyBalls](/assets/img/0924/SkyBallsAros.png)
*GISkyBalls*

> ## [GIMemoryGame](https://archives.aros-exec.org/?function=showfile&file=game/misc/gimemorygamearos.zip) (v. 1.0)
> (autor:	Giovanni Iacobelli)

Gra polega na zidentyfikowaniu tych samych par w ustalonym czasie.

![GIMemoryGame](/assets/img/0924/MemoryGameAros.png)
*GIMemoryGame*

> ## [BlackIvan+](https://archives.aros-exec.org/?function=showfile&file=game/card/blackivan.lha) (v. 2.10)
> (autor: Juan Carlos Herrán Martín)

Spróbuj pokonać Nikky'ego, twardego gracza w blackjacka, w jak najkrótszym czasie i zapisać swoje imię w Galerii Sław.  

W grze można odblokować specjalny tryb "tylko dla dorosłych". W tym celu potrzebujesz pliku klucza, który możesz otryzmać od autora programu po wysłaniu mu maila.

Zmiany w wersji 2.10:
- Naprawione błędy.
- Nowa grafika.
- Nowe głosy, tylko w języku hiszpańskim dla „Trybu normalnego” i „Trybu dla dorosłych”.
- Nowe dodatki w „Trybie dla dorosłych”.
- Gra obsługuje talie Baphometa, te talie mają karty o większym rozmiarze i innym wyglądzie.

![BlackIvan+](/assets/img/0924/blackivancard.jpg)
*BlackIvan Card+*

> ## [Baccarat](https://archives.aros-exec.org/?function=showfile&file=game/card/baccarat.lha) (v. 2.0)
> (autor: Juan Carlos Herrán Martín)

Ta gra to mały hołd dla mitycznej gry karcianej, spopularyzowanej przez film z Jamesem Bondem - Dr. No. Jako agent specjalny 007 możesz zagrać w Baccarat w wirtualnym kasynie.

Nowości w wersji 2.0:  
- Nowa grafika stworzona z pomocą AI.
- Nowe głosy (angielski i hiszpański) stworzone z pomocą AI.
- Usunięto Joker Girl.
- Gra pokazuje nowy format talii z Baphomet Decks.

![Baccarat](/assets/img/0924/baccarat.jpg)
*Baccarat*

> ## [Nean der taler](https://archives.aros-exec.org/?function=showfile&file=demo/intro/neandertaler.i386-aros.zip) (v. 1.0)
> (autorzy:	Bypass & NonAlienNature5/Fit)

Demoscenowa produkcja z The Party 2000. Nean der taler zajęło drugie miejsce w 64k intro compo. Port dla AROSa przygotował Farox w oparciu o wersję Unixową.

![Nean der taler](/assets/img/0924/neandertaler.jpg)
*Nean der taler*

> ## [Organica](https://archives.aros-exec.org/?function=showfile&file=demo/intro/organica.i386-aros.zip) (v. 1.0)
> (autor:	Faemiyah demogroup)

Demoscenowa produkcja wystawiona po raz pierwszy na party Assembly w 2007 roku, gdzie zajęła 9 miejsce w 4k intro compo. Port dla AROSa przygotował Farox.

![Organica](/assets/img/0924/organica.jpg)
*Organica*

> ## [Unshield](https://archives.aros-exec.org/?function=showfile&file=utility/filetool/unshield.386-aros.zip) (v. 1.5.2)
> (autor:	Twogood, Porting by Farox)

Narzędzie do wyodrębniania plików CAB z pliku exe InstallShield.

![Unshield](/assets/img/0924/Unshield.jpg)
*Unshield*

> ## [StandardMWBIcons](https://archives.aros-exec.org/?function=showfile&file=graphics/icon/standardmagicwb.lha) (v. 1.7)
> (różni autorzy)

Paczka zawiera ikony w standardzie MagicWB. Jest to próba stworzenia największej kolekcji ikon MagicWB. W zestawie znajduje się ponad 2400 ikon.


