---
layout: post
title: AROS x86 - lipiec 2024
subtitle: podsumowanie miesiąca
lang: pl
ref: 0724
---

W czerwcu wyszedł AROS One 2.5. Dystrybucja przygotowana przez Carlo "AMIGASYSTEM" Spadoni oparta jest na najnowszym systemie bazowym i zawiera wszystkie ostatnie aktualizacje i poprawki. Autor wiele wysiłku poświęcił na konfigurację i testowanie załączonego oprogramowania, którego jest naprawdę dużo. Pod ręką mamy wszystko co niezbędne w systemie. AROS One to także nowoczesne, wysokiej jakości tła, okna i ikony. Dzięki temu AROS One to obecnie najlepsza dystrybucja zarówno dla początujących użytkowników AROSa jak i dla zaawansowanych. 

W ankiecie na Irytujący bug miesiąca mieliśmy w lipcu remis. Równą liczbę głosów otrzymały zgłoszenia:  
*#144 (Graphical artifacts when dragging an icon)*
*#25 (Shell won't open from icon that leave out)*

![IBOTM 07.2024](/assets/img/ibotm0724.png)
*Irytujący Bug Miesiąca - lipiec 2024*



Na koniec jak zwykle nowości z AROS Archives, gdzie pojawiło się kilka mniejszych produkcji i aktualizacji. Poniżej szczegółowe zestawienie.

> ## [Pintor Web](http://archives.aros-exec.org/?function=showfile&file=graphics/convert/pintorweb.lha) (v. 5.0)
> (autor: Juan Carlos Herrán Martín)

Łatwy w obsłudze program do edycji zdjęć wykorzystywanych w projektach stron internetowych. Umożliwia zmianę rozmiaru, obrót, stosowanie efektów wizualnych, dodawanie znaku wodnego lub logo marki, zapisywanie w różnych formatach.

Zmiany w najnowszej wersji:
- Zmieniona okładka programu, aby uniknąć jednego problemu z wersją AROS.
- Poprawioy i ulepszony efekt Polaroid.
- Naprawiono błędy.
- Nowe efekty korekcji.
- Nowe efekty wizualne.
- Zoptymalizowano kod.
- Przepisana instrukcja PDF.

![Pintor Web](/assets/img/pintorweb5.jpg)
*Pintor Web*

> ## [GI Master Mind](http://archives.aros-exec.org/?function=showfile&file=game/board/gimastermindaros.i386-aros.zip) (v. 1.0)
> (autor: Giovanni Iacobelli)

Gra na inteligencję, która polega na odgadnięciu tajnej kombinacji kolorów. W tym wydaniu można zmierzyć się z komputerem, próbując odgadnąć 4 z pośród 8 kolorów. Liczba prób jest nieograniczona.

![GI Master Mind](/assets/img/tressette.png)
*GI Master Mind*

> ## [Giocodel15](http://archives.aros-exec.org/?function=showfile&file=game/card/giocodel15.i386-aros.zip) (v. 1.0)
> (autor: Giovanni Iacobelli)

GiocoDel15 to klasyczna gra logiczna sprzed około 50 lat. Składa się z tabeli z 4 kolumnami i 4 wierszami, w których umieszczono 15 pól ponumerowanych od 1 do 15 oraz pustego pudełka. Celem gry jest przestawienie pól po ich losowym przetasowaniu. 

![Giocodel15](/assets/img/giocodel.png)
*Giocodel15*

> ## [Catch It](http://archives.aros-exec.org/?function=showfile&file=game/action/catchit.i386-aros.zip) (v. 1.0)
> (autor: Giovanni Iacobelli)

Prosta gra w której celem jest znalezienie klucza i dostanie się do wyjścia. Po drodze trzeba uważać na przeszkadzajki i nie dać się złapać strażnikom. Do przejścia jest 10 poziomów.

![Catch It](/assets/img/catchit.png)
*Catch It*

> ## [Stoppa card game](http://archives.aros-exec.org/?function=showfile&file=game/card/gistoppa.i386-aros.zip) (v. 1.0)
> (autor: Giovanni Iacobelli)

La Stoppa to włoska hazardowa gra karciana podobna do pokera. W tej wersji zmierzymy się przeciwko trzem komputerowym graczom. 

![Stoppa card game](/assets/img/lastoppa.png)
*Stoppa card game*

> ## [GI SlotGame](http://archives.aros-exec.org/?function=showfile&file=game/board/slotgamearos.i386-aros.zip) (v. 1.0)
> (autor: Giovanni Iacobelli)

Gra w Slotsy. Na szczęście nie na prawdziwe pieniądze :)

![GI SlotGame](/assets/img/slotgame.png)
*GI SlotGame*


> ## [AROS Space Backdrops](http://archives.aros-exec.org/?function=showfile&file=graphics/theme/spacearosbackdrops.zip) (v. 1.0)
> ## [AROS Scenic Backdrop](http://archives.aros-exec.org/?function=showfile&file=graphics/theme/scenic_backdrops.zip) (v. 1.0)
> (autor: James Mattson)

Tła dla AROSa. W pierwszym archiwum mamy 10 teł w tematyce kosmicznej, a w drugim 8 innych. Tła mają logo AROS i są w wysokiej rozdzielczości.

Nagrania na Youtube prezentujące tła: [Video1](https://www.youtube.com/watch?v=PD04-5snP2E), [Video2](https://www.youtube.com/watch?v=U6fSA5-ny9k).

![AROS Backdrops](/assets/img/tapety.jpg)
*AROS Backdrops*
